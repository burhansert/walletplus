CÜZDAN PLUS GİZLİLİK POLİTİKASI

İşbu Gizlilik Politikası’nın konusu, CÜZDAN PLUS mobil uygulamaları ve ilgili web siteleri üzerinden alınacak servis ve hizmetlere ilişkin (Servis olarak anılacaktır) kişisel verilerin kullanılmasına ilişkin koşul ve şartlarını belirlemektir.

Servis ile etkileşim sayesinde girilen kişisel veriler Fırtına Yazılım koruması altındadır. Fırtına Yazılım, 6698 sayılı Kişisel Verilerin Korunması Kanunu (Kanun olarak anılacaktır) çerçevesinde kişisel verilerin güvenli şekilde muhafazasını ve hukuka uygun olarak işlenmesini sağlamak için teknolojik ve alt yapısal imkanlarını kullanarak, gerekli teknik ve idari tedbirleri alır. Servise kayıt olan kullanıcılara (Kullanıcı olarak anılacaktır) ait kişisel veriler, aşağıda belirtilen haller dahil ancak bunlarla sınırlı olmaksızın Kanuna ve ilgili mevzuata uygun olarak Fırtına Yazılım tarafından işlenmektedir.

Kişisel Verileriniz Nelerdir? Fırtına Yazılım tarafından işlenebilecek kişisel veriler, bunlarla sınırlı olmamak üzere, aşağıda belirtilmiştir: - Kullanıcı bilgileri: Telefon numarası, isim, soy isim, email adresi gibi kişi tanımlama bilgileri - Hesap bilgileri: Servis içinde kullanılan hesap defteri, hesap, işlem bilgileri ve işlemlere ait kullanıcı tarafından servise yüklenen imajlar. - Trafik bilgileri: Cihazlar ile Servise ait sunucular arasında gerçekleşen bağlantı ve iletişim detaylarını içeren log bilgileri, bağlantı yapılan cihazlara ait marka, model, sürüm numarası gibi açık bilgiler. - Paylaşım bilgileri: Diğer kullanıcılar ile hesap paylaşımı için ya da hesaplarla bağlantılı kişilere ait, kullanıcı tarafından sağlanan bilgiler içeren isim, telefon numarası, email gibi kişi tanımlama bilgileri ile adres, konum, imaj, şirket bilgileri - Kullanım bilgileri: Kullanıcının Servis kullanımına ilişkin tercihlerini içeren bilgiler - Satış bilgileri: Servis kullanımı ilgili abonelik ve her tür satın alma bilgileri - Teknik destek bilgileri: Servis tarafından uygulama içinden veya email üzerinden sağlanan teknik destek sırasında kullanıcı tarafından iletilen kişisel veriler - Anket bilgileri: Servis ile ilgili yapılan anket sorularına verilen cevaplar

Kişisel Verilerin İşlenme Amacı - Teknik destek üzerinden, servis kullanımı sırasında oluşan sorunlara çözüm üretilmesi, kullanıcı tarafından talep edilen işlemlerin gerçekleştirilmesi, kullanımı kolaylaştırmak amacı ile yardımcı bilgilerin sunulması - Servis hizmeti olarak, teknik nedenlerle ya da yeni hizmetlerin tanıtımı amacıyla kullanıcı ile iletişime geçilmesi, hatırlatma, bildirim ve uyarılar gönderilmesi - Diğer kullanıcılar ile hesap paylaşımı gibi etkileşim içeren özelliklerin kullanımı sırasında kullanıcıların birbirleri ile kimliklerini teyit edebilmesi amacıyla telefon numarası, isim gibi verilerin sunulması ile bu paylaşım ve etkileşim içeren özellikler sayesinde kullanıcılar tarafından üretilen hesap ve işlem bilgilerinin paylaşıma dahil kullanıcılara iletilmesi - Servis kullanım ile ilgili sorunları tespit etmek ve servisin kullanımını geliştirmek, performans raporları, pazarlama kampanyaları oluşturmak için kişi tanımlama bilgisi içermeyen anonim hale getirilmiş istatistik verilerin üretilmesi - Servis sunulması ile ilgili olarak ücretlendirilme ve faturalandırılma yapılması, aboneliklerle ilgili takibin sağlanması - Kullanıcıya özel servis özelliklerinin geliştirilmesi - Kullanıcı haklarının ve veri güvenliğinin korunması

Kişisel Verilerin Korunmasına Yönelik Haklar Kullanıcı Fırtına Yazılım’a başvurarak, - Kişisel verilerinizin işlenip işlenmediğini öğrenme, - İşlenmişse buna ilişkin bilgi talep etme, - Kişisel verilerin işlenme amacını ve bunların amacına uygun kullanılıp kullanılmadığını öğrenme, - İşlenen kişisel verilerin otomatik sistemler ile analiz edilmesi sureti ile kullanıcı aleyhine bir sonucun ortaya çıkmasına itiraz etme, hakkına sahiptir.

İletişim - Kişisel veriler ile ilgili olarak Servis içindeki destek ekranlarından ya da web sitesinde belirtilen destek email adresinden ulaşılarak talep ve sorular iletilebilir.

Fırtına Yazılım, işbu Gizlilik Politikası hükümlerinde değişiklik yapabilir. Bu değişiklikler Servis üzerinde yayınlandığı tarihte yürürlüğe girer.
